---
title: Definire i calendari delle risorse
description: Questo argomento fornisce informazioni su come definire i calendari di ore lavorative per le risorse in Project Operations.
author: ruhercul
manager: Annbe
ms.date: 10/05/2020
ms.topic: article
ms.service: project-operations
ms.reviewer: kfend
ms.author: ruhercul
ms.openlocfilehash: daa49cf8ba9ba005a16777f590c4c06d024de529
ms.sourcegitcommit: 4cf1dc1561b92fca4175f0b3813133c5e63ce8e6
ms.translationtype: HT
ms.contentlocale: it-IT
ms.lasthandoff: 10/28/2020
ms.locfileid: "4123923"
---
# <a name="define-resource-calendars"></a>Definire i calendari delle risorse

_**Si applica a:** Project Operations per scenari basati su risorse/materiali non stoccati, Distribuzione semplice: dalla transazione alla fatturazione proforma_

Ogni risorsa prenotabile che lavora su un progetto deve avere un calendario delle ore lavorative per definirne la disponibilità. L'orario di lavoro di una risorsa può essere definito in due modi: 

   - Definisci regole di calendario individuali per una risorsa
   - Applica un modello di calendario esistente per la risorsa

## <a name="define-a-resources-working-hours"></a>Definire l'orario di lavoro di una risorsa

1. Nel menu **Risorse**, seleziona **Risorse**.
2. Dalla visualizzazione griglia, seleziona la **Risorsa prenotabile** applicabile.
3. Nella pagina **Dettagli risorsa**, seleziona la scheda **Ore lavorative**. Per impostazione predefinita, il calendario delle risorse prenotabili utilizza per impostazione predefinita l'orario di lavoro del modello di ora di lavoro predefinito definito per l'organizzazione.
4. Per aggiornare l'orario di lavoro, fai clic con il tasto destro sulla data di inizio della regola di calendario proposta da definire. Utilizza il menu delle regole del calendario per definire una regola del calendario per un giorno specifico, il resto della serie o l'intero calendario.
5. Dopo che l'opzione è stata selezionata, puoi definire:

    - Il giorno della settimana in cui si applicherà l'orario di lavoro.
    - Gli orari di lavoro all'interno di ogni giorno.
    - Il fuso orario per la regola del calendario.
    - Se applicabile, è possibile specificare anche l'orario non lavorativo per la regola.

## <a name="applying-a-calendar-template-to-a-resource"></a>Applicazione di un modello di calendario a una risorsa

1. Nel menu **Risorse**, seleziona **Risorse**.
2. Dalla visualizzazione griglia, seleziona fino a 25 **Risorse prenotabili** per aggiornare.
3. Seleziona **Imposta calendario** e una finestra di dialogo ti chiederà un elenco di modelli di ore lavorative disponibili.
4. Seleziona il modello che vuoi utilizzare, quindi seleziona **Applica**.
